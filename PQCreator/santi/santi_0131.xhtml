<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pane Quotidiano</title>
  <link href="../Styles/template.css" rel="stylesheet" type="text/css"/>
</head>

<body>
<p class="Normal para-style-override-4" style="text-align: center;"><b>SAN GIOVANNI BOSCO</b><br/></p>
<p class="Normal para-style-override-4" style="text-align: center;"><span class="char-style-override-16">«Uno solo è il mio desiderio: quello di vedervi felici nel tempo e nell’eternità»</span></p>
<p class="Normal para-style-override-4" style="text-align: center;"><span class="char-style-override-16"><br/></span></p>
<p class="Normal para-style-override-4" style="text-align: center;"><img alt="0131_San_Giovanni_Bosco_BD" src="../Images/0131_San_Giovanni_Bosco_BD.jpg"/><br/></p>
<p class="Normal para-style-override-4" style="text-align: center;"><br/></p>
<p class="Normal para-style-override-4" style="text-align: left;"><span class="FESTIVIT char-style-override-12"><span style="font-family: 'Futura XBlk BT', sans-serif; font-size: 0.79em; font-weight: bold; text-transform: uppercase; line-height: 1.2; text-align: justify;">Cenni Biografici</span><br/></span></p>
<p class="Normal para-style-override-4">Giovanni Bosco nacque a Castelnuovo d’Asti il 16 agosto 1815, da una famiglia di contadini. All’età di nove anni fece un sogno profetico sulla missione che gli sarebbe stata affidata.</p>
<p class="Normal para-style-override-4">Seminarista a Chieri, fu ordinato sacerdote a Torino il 5 giugno 1841. Subito cominciò a raccogliere in un oratorio ragazzi poveri e abbandonati, con i suoi ragazzi migliori fondò, nel 1859, un nuovo ordine religioso: i salesiani. Per estendere il suo apostolato anche alle fanciulle, il 5 agosto 1872 fondò, con Santa Maria Domenica Mazzarello, la Congregazione delle Figlie di Maria Ausiliatrice.</p>
<p class="Normal para-style-override-4">Nel 1876 fonda, con l’approvazione della Santa Sede, la terza famiglia salesiana: i Cooperatori, laici impegnati nel servizio ecclesiale.</p>
<p class="Normal para-style-override-4">Alla sua morte, avvenuta il 31 gennaio 1888, la famiglia salesiana era estesa, oltre che in varie regioni d’Italia, in Francia, Spagna, Belgio, Austria, Inghilterra, Argentina, Uruguay, Brasile.</p>
<p class="Normal para-style-override-4">Fu beatificato nel 1929 e canonizzato nel 1934 da papa Pio XI. Viene commemorato il 31 gennaio.</p>
<div style="text-align: justify;"><br/></div>
<div style="text-align: justify;"><span style="font-family: 'Futura XBlk BT', sans-serif; font-size: 0.79em; font-weight: bold; line-height: 1.2; text-transform: uppercase;">Fondatore dei Salesiani</span><br/></div>
<p class="Normal para-style-override-4">A 9 anni fece un sogno che rimase profondamente impresso nella sua mente per tutta la vita: il Signore gli indicò Maria come maestra per imparare a cambiare dei fanciulli, violenti e bestemmiatori, in figli di Dio docili e teneri. E Maria Ausiliatrice, che sempre sostenne don Bosco nella sua opera, gli ottenne numerosissime grazie, anche straordinarie (visioni, bilocazioni, capacità di intuire i segreti dell’anima, moltiplicazioni di cibo e di ostie, guarigioni, perfino risurrezioni di morti), e il denaro necessario per tutte le sue imprese.</p>
<p class="Normal para-style-override-4">Preoccuparsi dei ragazzi privi di pane, di istruzione e di fede, gli sembrava l’unica cosa che dovesse fare sulla terra. Don Bosco li raccolse in un oratorio, per farli studiare, per insegnar loro un lavoro, ma soprattutto per far loro amare il Signore. Non si accontentava di accogliere i ragazzi che spontaneamente si presentavano a lui, ma si organizzò al fine di raggiungerli ed incontrarli dove vivevano.</p>
<p class="Normal para-style-override-4">Rifiutò il metodo repressivo basato sull’autoritarismo e sulle punizioni, per fare dell’amorevolezza &nbsp;il supremo principio pedagogico. Don Bosco faceva notare come non bastasse amare i giovani, ma occorreva che essi percepissero di essere amati. Diceva: «L’amore si esterna in parole, atti e perfino nell’espressione degli occhi e del volto». Egli colse il carattere gioioso della fede e ne fece l’ambiente normale dove formare i suoi ragazzi. Per don Bosco la gioia, spontanea e schietta, sgorga dal di dentro di chi segue Dio con cuore puro, perciò esortava i suoi giovani, oltre che ad una profonda devozione a Maria, ad accostarsi frequentemente alla confessione e alla comunione.</p>
<p class="Normal para-style-override-4">Don Bosco spese tutte le sue energie e mise a servizio tutte le sue capacità per vivere totalmente la missione affidatagli. Soleva dire spesso: «La vita è troppo breve. Bisogna fare in fretta quel poco di bene che si può prima che la morte ci sorprenda». Impariamo da lui ad essere disposti a tutto pur di rispondere alla nostra chiamata alla santità.</p>
<p class="Normal para-style-override-4"><br/></p>
<p class="Normal para-style-override-4"><br/></p>
<p class="Normal para-style-override-4"><br/></p>
<p class="Normal para-style-override-4" style="text-align: center;"><b>SANTA MARCELLA</b><br/></p>
<p class="Normal para-style-override-4" style="font-size: medium; text-align: center;"><span class="char-style-override-16">«Sazia di Cristo non sentiva la fame» (San Girolamo)</span></p>
<p class="Normal para-style-override-4" style="font-size: medium; text-align: center;"><span class="char-style-override-16"><br/></span></p>
<p class="Normal para-style-override-4" style="font-size: medium; text-align: center;"><img alt="0131_santa_marcella" src="../Images/0131_santa_marcella.jpg"/><br/></p>
<p class="Normal para-style-override-4" style="font-size: medium; text-align: center;"><br/></p>
<p class="Normal para-style-override-4" style="font-size: medium; text-align: left;"><span class="FESTIVIT char-style-override-12"><span style="font-family: 'Futura XBlk BT', sans-serif; font-size: 0.79em; font-weight: bold; text-transform: uppercase; line-height: 1.2; text-align: justify;">CENNI BIOGRAFICI</span><br/></span></p>
<p class="Normal para-style-override-4">Appartenente ad una delle più illustri famiglie romane, quella dei Marcelli, nasce verso il 330 e rimane ben presto orfana del padre. Nel 340 conosce il grande vescovo Atanasio (esule da Alessandria d’Egitto durante la crisi ariana) che le fa conoscere il movimento monastico della Tebaide. In giovane età sposa un aristocratico e dopo sei mesi è già vedova. Nel 358 le vengono offerte vantaggiose seconde nozze col console Cereale, ma attratta dal monachesimo Marcella rifiuta. Nel suo maestoso palazzo sull’Aventino si forma intorno a lei una comunità femminile dove altre nobili romane scelgono una vita di preghiera e di penitenza. Dal 382 il loro direttore spirituale è san Girolamo, ma nel 384 le lascia per trasferirsi a Betlemme; alcune matrone lo seguono ma Marcella preferisce continuare la diffusione della vita ascetica a Roma. Nel 410 subisce il dramma dell’invasione e del saccheggio ad opera dei goti di Alarico. Muore nello stesso anno e la sua festa è celebrata il 31 gennaio.<br/></p>
<p class="Normal para-style-override-4"><br/></p>
<div style="text-align: justify;"><b>Una santa vedova innamorata della Bibbia</b><br/></div>
<p class="Normal para-style-override-4">Marcella investì le sue ricchezze donandole ai poveri di Roma; e nel centro delle ricchezze e del potere, accanto alle matrone festose e mondane, visse con la stessa austerità dei padri del deserto, digiunando e pregando, studiando e meditando.</p>
<p class="Normal para-style-override-4">Dalla viva voce dei vescovi d’Alessandria, Atanasio e poi Pietro, i quali per sfuggire alla persecuzione dell’eresia ariana s’erano rifugiati a Roma, Marcella apprese la vita di sant’Antonio, l’esistenza dei monasteri di Pacomio nella Tebaide e la regola delle vergini e delle vedove. Affascinata da questa vita, la casa di Marcella divenne una specie di monastero, dove entravano vergini e vedove, preti e monaci per intrattenersi in conversazioni basate specialmente sulla sacra Scrittura. Per meglio comprendere il significato della Sacra Scrittura Macella imparò l’ebraico e sottopose a san Girolamo molte questioni esegetiche. Grazie alla sua preparazione dottrinale potè – unico esempio tra le donne – intervenire pubblicamente nella polemica contro gli eretici origenisti, difendendo le dottrine ortodosse.</p>
<p class="Normal para-style-override-4">Di lei scrisse san Girolamo: «Il mondo pagano restò confuso di fronte a una simile donna, poiché a tutti fu manifesto che cos’era effettivamente la vedovanza cristiana. Incredibile era il suo amore per la divina Scrittura; non si stancava di cantare: “Ho nascosto nel mio cuore le tue parole, Signore, per non peccare contro di te”. Capiva che la meditazione non consiste nel ripetere i testi della Scrittura, ma nell’agire secondo la massima dell’apostolo: “Sia che mangiate, sia che beviate, o qualsiasi altra cosa facciate, fate tutto a gloria di Dio” (1 Cor 10,31)».&nbsp;</p>
<p class="Normal para-style-override-4">Questa santa vedova, che rimase nella sua casa pur non scegliendo il mondo degli uomini ma quello di Dio, che seppe far fruttificare la Parola meditata, preferendo piacere a Dio più che agli uomini, ci aiuti a vivere in questo mondo, egoista ed edonista, meditando fedelmente la Parola di Dio e facendo scelte evangeliche, nella piena fiducia di quanto ci ha detto Gesù: «Abbiate fede, io ho vinto il mondo» (Gv 16,33).&nbsp;</p>
<p class="Normal para-style-override-4" style="font-size: medium;"><br/></p>
<p class="Normal para-style-override-4"><a href="../Text/0131.xhtml" style="font-family: Palatino, sans-serif; font-size: 0.79em; line-height: 1.2;">ritorno alle letture del giorno</a><br/></p>
</body>
</html>