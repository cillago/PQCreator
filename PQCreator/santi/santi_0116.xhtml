<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN"
          "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Pane Quotidiano</title>
    <link href="../Styles/template.css" rel="stylesheet" type="text/css" />
</head>

<body>
    <p class="Normal para-style-override-4" style="text-align: center;"><b>BEATA JOHANNA MARIA CONDESA LLUCH</b></p>
    <p class="Normal para-style-override-4" style="text-align: center;"><span class="char-style-override-16">«Io e tutto il mio per le operaie»</span></p>
    <p class="Normal para-style-override-4" style="text-align: center;"><span class="char-style-override-16"><br /></span></p>
    <p class="Normal para-style-override-4" style="text-align: center;"><span class="FESTIVIT char-style-override-12"><img alt="0116_beata_Johanna_Maria_Condesa" src="../Images/0116_beata_Johanna_Maria_Condesa.jpg" /><br /></span></p>
    <div>&nbsp;<br /></div>
    <p class="Normal para-style-override-4"><span class="DAL-LIBRO char-style-override-11">Cenni Biografici</span></p>
    <p class="Normal para-style-override-4">Nasce a Valenza, Spagna, il 30 marzo 1862, quarta dei figli del dott. Luis Vicente Condesa Raes e di Juana Lluch Martinez. Nel 1865 le muore il padre. Da giovanissima si interessa delle giovani donne operaie che avevano abbandonato la campagna ed erano approdate in città in cerca di lavoro. All’età di 18 anni fa voto privato di castità. Nel 1883 chiede all’Arcivescovo Monescillo di aprire un istituto religioso e una casa per queste ragazze. Considerandola troppo giovane la fa aspettare. La casa apre nel 1884, dando inizio alla Congregazione delle Ancelle di Maria Immacolata. Trascorrono 8 anni prima di ottenere l’approvazione diocesana: nel 1892 Johanna e alcune consorelle, ricevono l’abito religioso dal nuovo Arcivescovo Sancha. Come guida della nuova congregazione, madre Johanna Maria si occupa della stesura delle Regola. Conclude la sua missione in questo mondo il 16 gennaio 1916. Il 23 marzo 2003 viene beatificata da Giovanni Paolo II. La memoria liturgica si celebra il 16 gennaio.<br /></p>
    <div style="text-align: justify;"><br /></div>
    <p class="Normal para-style-override-4"><br /></p>


    <p class="Normal para-style-override-4"><span class="DAL-LIBRO char-style-override-11">A fianco delle giovani operaie</span></p>
    <p class="Normal para-style-override-4">Dalla carrozza che la portava dalla casa in centro a Valenza alla casa sulla spiaggia, Johanna si accorge delle molte giovani donne che, provenienti dalla campagna, vagavano per la città in cerca di lavoro. I loro volti erano affaticati, stanchi. Quelle vite appena iniziate erano già preda del disincanto: senza istruzione, senza alloggio, venivano sfruttate come operaie dai nuovi imprenditori senza scrupoli della rivoluzione industriale. Con la sua intensa relazione con Dio, non fu difficile per Johanna sentire il grido di sofferenza che saliva a Dio da queste giovani donne sfruttate. E non perse un secondo di tempo: si sentì subito spinta ad aprire una casa per queste operaie dove, oltre un tetto e un pasto, avrebbero ricevuto amore e istruzione. Mossa da questo desiderio, all’età di 18 anni fece voto privato di castità. Col sostegno del suo direttore spirituale, chiese al Vescovo di dare vita ad un istituto religioso per poter aprire la casa per queste ragazze, ma il Vescovo la reputava troppo giovane per un tale progetto. Nel 1884 le disse: «Grande è la tua fede e la tua costanza. Vai ed apri un asilo per queste operaie per le quali con tanta sollecitudine ti interessi e per le quali il tuo cuore sente tanto affetto». La casa rispondeva efficacemente ai bisogni delle operaie e così furono aperte altre case in diverse zone industrializzate. Johanna visse sull’esempio di Maria, donandosi incondizionatamente alla volontà di Dio, facendo sue le parole di Maria all’annuncio dell’angelo: «Eccomi sono l’ancella del Signore, si faccia di me secondo la tua parola» (Lc 1,38), parole che usò per dare nome e significato alla congregazione da lei fondata: le Ancelle di Maria Immacolata. Johanna ha saputo incarnare nella propria vita la fede, rispondendo con la condivisione ad un chiaro bisogno della situazione storica nella quale stava vivendo. Impariamo da lei questa sapienza del cuore, questa capacità di incarnare la fede e la carità con passione e intraprendenza!<br /></p>
    <div style="text-align: justify;"><br /></div>
    <div style="text-align: justify;">
        <p class="Normal para-style-override-4" style="text-align: center;"><span style="font-size: medium; font-weight: bold;"><br /></span></p>
        <p class="Normal para-style-override-4" style="text-align: center;"><span style="font-size: medium; font-weight: bold;"><br /></span></p>
        <p class="Normal para-style-override-4" style="text-align: center;"><b>BEATO GIUSEPPE TOVINI</b></p>
        <p class="Normal para-style-override-4" style="font-size: medium; text-align: center;"><span class="char-style-override-16">«I nostri figli senza la fede non saranno mai ricchi, con la fede non saranno mai poveri»</span></p>
        <p class="Normal para-style-override-4" style="font-size: medium; text-align: center;"><span class="char-style-override-16"><br /></span></p>
        <p class="Normal para-style-override-4" style="font-size: medium; text-align: center;"><span class="FESTIVIT char-style-override-12"><img alt="0116_Beato_Giuseppe_Tovini" src="../Images/0116_Beato_Giuseppe_Tovini.jpg" /><br /></span></p>
        <div style="text-align: start;">&nbsp;<br /></div>
        <p class="Normal para-style-override-4" style="font-size: medium;"><span class="DAL-LIBRO char-style-override-11">CENNI BIOGRAFICI</span></p>
        <p class="Normal para-style-override-4"><span style="font-size: medium;">Nacque in Valle Camonica, a Cividate Camuno, il 14 marzo 1841. Si laureò in giurisprudenza all’università di Pavia nel 1865. Iniziò a lavorare nel 1867 a Brescia, presso lo studio dell’avvocato Giordano Corbolani, di cui sposò la figlia. Sindaco di Cividate per tre anni dal 1871, continuò il suo impegno politico con l’elezione a consigliere provinciale nel 1879 e poi come consigliere comunale di Brescia nel 1882. Fondò un asilo e un collegio, l’Opera per la Conservazione della Fede nelle Scuole d’Italia, e la rivista pedagogica e didattica “Scuola italiana moderna”, il primo periodico cattolico per maestri a diffusione nazionale, tuttora pubblicato. Promosse i Circoli Universitari cattolici e collaborò alla fondazione della “Unione Leone XIII” di studenti bresciani, da cui nascerà la FUCI. Diede vita alla Banca di Valle Camonica nel 1872, di San Paolo di Brescia nel 1888, e al Banco Ambrosiano nel 1896. Nonostante le sue precarie condizioni di salute continuò ad essere organizzatore instancabile e ispiratore profetico. Il 16 gennaio 1897 morì all’età di 55 anni.</span></p>
        <p class="Normal para-style-override-4" style="font-size: medium;"><br /></p>
        <p class="Normal para-style-override-4" style="font-size: medium;"><span class="DAL-LIBRO char-style-override-11">Avvocato, sindaco e terziario francescano</span></p>
        <p class="Normal para-style-override-4" style="font-size: medium;">Dal mestiere di avvocato non intendeva ricavare più del necessario per mantenere la famiglia ad un livello di vita dignitoso ed accettava le cause degli squattrinati. Viveva in maniera concreta la povertà: niente abiti costosi e viaggiava in terza classe. Questo era il Beato Giuseppe Tovini, terziario francescano, di cui la Chiesa, il 16 gennaio, celebra la memoria. Sposato, padre di 10 figli, viveva la propria fede intensamente dedicandosi totalmente alle problematiche sociali. Definito “il santo dell’azione”, diede vita a molteplici iniziative ed organizzazioni: operò in politica, nella scuola, fondò banche, giornali, comitati diocesani e parrocchiali, operò nel mondo del lavoro e in quello universitario. La sua frenetica attività, feconda e geniale era frutto di una profonda vita interiore. Nella preghiera esaminava accuratamente i problemi e le esigenze del momento per poi dare vita ad un’azione puntuale e profetica. Negli anni successivi all’unificazione dell’Italia iniziò il suo impegno politico. Erano anni difficili soprattutto per i cattolici che vedevano la patria guidata politicamente da un gruppo liberale ostile alla Chiesa, con il Papa prigioniero in Vaticano. Non potendo partecipare alle elezioni politiche per il divieto della Santa Sede, i cattolici cominciarono ad organizzarsi per cercare di guidare i Comuni e poter essere pronti quando la situazione sarebbe cambiata. Tovini fu uno di questi. Fondatore del Banco Ambrosiano, si impegnò per difendere la scelta che la banca avesse anzitutto finalità di sostegno alle opere del movimento cattolico e della scuola in particolare, lottando contro chi la voleva banca d’affari. Il Cristo in pienezza posseduto, non poteva essere in lui che un Cristo in pienezza comunicato e diffuso. Col suo esempio ci indica che la fede è relazione vitale con il Signore che dona intimo slancio per rigenerare nel bene la società e fare così nuove tutte le cose.</p>
        <p class="Normal para-style-override-4" style="font-size: medium;"><br /></p>
        <p class="Normal para-style-override-4" style="text-align: center;"><span style="font-size: medium; font-weight: bold;"><br /></span></p>
        <p class="Normal para-style-override-4" style="text-align: center;"><span style="font-size: medium; font-weight: bold;"><br /></span></p>
        <p class="Normal para-style-override-4" style="text-align: center;"><b>BEATO JOSÈ VAZ</b></p>
        <p class="Normal para-style-override-4" style="font-size: medium; text-align: center;"><span class="char-style-override-16">Figlio dell’Asia, diventò un missionario in Asia</span></p>
        <p class="Normal para-style-override-4" style="font-size: medium; text-align: center;"><span class="char-style-override-16"><br /></span></p>
        <p class="Normal para-style-override-4" style="font-size: medium; text-align: center;"><span class="FESTIVIT char-style-override-12"><img alt="0116_beato_jose_vaz" src="../Images/0116_beato_jose_vaz.jpg" /><br /></span></p>
        <div style="text-align: start;">&nbsp;<br /></div>
        <p class="Normal para-style-override-4" style="font-size: medium;"><span class="DAL-LIBRO char-style-override-11">CENNI BIOGRAFICI</span></p>
        <p class="Normal para-style-override-4" style="font-size: medium;">Nacque in India il 21 aprile 1651, a Benaulim, territorio di Goa, allora possedimento portoghese, da genitori discendenti da bramini, ma cristiani da generazioni. A Goa compì gli studi universitari; divenne sacerdote nel 1676 all’interno della Congregazione di san Filippo Neri (Oratoriani). Il patriarca di Goa lo mandò nel Kanara a svolgere il suo apostolato, ma nel 1686 si allontanò per andare missionario a Ceylon (attuale Sri Lanka) da dove erano stati espulsi tutti i missionari cattolici ad opera dei calvinisti olandesi. Portò clandestinamente aiuto ai cattolici del luogo e arrivò sino alla capitale, Colombo. Nel 1696 fu raggiunto da un gruppo di confratelli oratoriani e quindi costituì una missione per tutta l’isola che ebbe un grande sviluppo; rifiutò la carica di vicario apostolico per l’isola per rimanere umile missionario. Si addormentò nel Signore il 16 gennaio 1711 a Kandy. È stato beatificato da papa Giovanni Paolo II il 21 gennaio 1995 a Colombo. La sua memoria liturgica si celebra il 16 gennaio.</p>
        <p class="Normal para-style-override-4" style="font-size: medium;"><br /></p>
        <p class="Normal para-style-override-4" style="font-size: medium;"><span class="DAL-LIBRO char-style-override-11">Il grande missionario d’Asia</span></p>
        <p class="Normal para-style-override-4"><span style="font-size: medium;">José si introdusse clandestinamente a Ceylon, oppressa dalla dura persecuzione scatenata contro i cattolici dai calvinisti olandesi, in abito da schiavo ed effettivamente mendicante. Non vi trovò più sacerdoti - tutti erano stati uccisi o espulsi dall’isola -, le chiese erano profanate o distrutte ed i fedeli dispersi, terrorizzati dalla minaccia di morte. La maggior parte dei cattolici avevano assunto esteriormente gli usi calvinisti e non osava esporsi alla persecuzione. Josè adottò un sistema coraggioso: si pose al collo la corona del Rosario e cominciò a bussare di porta in porta, chiedendo l’elemosina. Tra l’indifferenza dei buddisti e degli induisti, notò qualcuno che guardava con interesse quel segno della pietà cattolica: incominciò da una famiglia, e quando fu sicuro della sua fedeltà rivelò la propria identità. Con la celebrazione notturna della Messa e l’ascolto di quelli che a lui si rivolgevano per la Confessione ed il colloquio spirituale iniziò al rievangelizzazione dell’isola. Imparò il linguaggio Tamil e il Cingalese, per far risuonare il nome di Gesù Cristo nelle lingue e nelle culture di quel Paese e ristabilì in Ceylon una Chiesa con radici molto profonde. La carità e l’intelligenza di Josè dimostrata durante l’epidemia di vaiolo scoppiata nel 1697, gli fece guadagnare il rispetto di tutti. Josè, primo indiano ad essere beatificato, asceta assolutamente povero e disposto ad ogni sacrificio, realizzò una feconda unione dell’ascetismo orientale con la spiritualità cristiana.</span></p>
        <p class="Normal para-style-override-4"><span style="font-size: medium;">Giovanni Paolo II nell’omelia della beatificazione ha detto: «In considerazione di tutto ciò che padre Vaz fu e fece, di come lo fece e delle circostanze nelle quali riuscì a svolgere la grande opera di salvare una Chiesa in pericolo, è giusto salutarlo come il più grande missionario cristiano che l'Asia abbia mai avuto e dovrebbe ispirarvi ad essere dei testimoni del Vangelo, instancabili e colmi di spirito, sia nelle vostre famiglie che nelle vostre comunità».</span></p>
    </div>
    <p class="Normal para-style-override-4"><span class="char-style-override-16"><br /></span></p>
    <p class="Normal para-style-override-4"><span class="char-style-override-16"><a href="../Text/0116.xhtml">ritorno alle letture del giorno</a><br /></span></p>
</body>
</html>