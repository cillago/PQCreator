<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pane Quotidiano</title>
  <link href="../Styles/template.css" rel="stylesheet" type="text/css"/>
</head>

<body>
<p class="Normal para-style-override-4" style="text-align: center;"><b>GREGORIO DI NAREK</b><br/></p>
<p class="Normal para-style-override-4" style="text-align: center;"><span class="char-style-override-16">«Non è il riposo che cerco, ma il volto di Colui che dona il riposo»</span></p>
<p class="Normal para-style-override-4" style="text-align: center;"><span class="char-style-override-16"><br/></span></p>
<p class="Normal para-style-override-4" style="text-align: center;"><span class="FESTIVIT char-style-override-12"><img alt="0227_san_gregorio_di_narek" src="../Images/0227_san_gregorio_di_narek.jpg"/><br/></span></p>
<p class="Normal para-style-override-4"><span class="DAL-LIBRO char-style-override-11">Cenni Biografici</span></p>
<p class="Normal para-style-override-4">Gregorio nacque ad Andzevatsik, provincia di Vaspurakan nell’antica Armenia (ora Turchia), intorno all’anno 950, in una famiglia colta e cristiana. Essendo morta sua madre quando egli era in tenera età, il padre, Khrosrow il Grande – nominato arcivescovo, avendo egli deciso di abbracciare la vita ecclesiastica – affidò l’educazione del bambino a un parente di nome Ananias, abate del monastero di Narek, importante centro culturale di allora.</p>
<p class="Normal para-style-override-4">Ordinato prete, divenne abate del monastero; condusse una vita piena di umiltà e carità, divisa tra il lavoro e la preghiera, animato da un ardente amore per Cristo e la Vergine Maria.</p>
<p class="Normal para-style-override-4">Alla morte di Ananias, lo elessero abate del monastero, dove visse fino alla sua morte, intorno al 1005. È la figura più luminosa della letteratura cristiana armena e fu considerato santo dai suoi contemporanei ancora vivente. Papa Francesco lo ha proclamato 36° Dottore della Chiesa il 12 aprile 2015. La Chiesa latina lo ricorda il 27 febbraio; la Chiesa armena il 9 ottobre.</p>
<div style="text-align: justify;"><br/></div>
<div style="text-align: justify;"><br/></div>


<p class="Normal para-style-override-4"><span class="DAL-LIBRO char-style-override-11">Una figura luminosa della letteratura armena</span></p>
<p class="Normal para-style-override-4">Monaco armeno del X secolo, Gregorio trascorse la sua intera esistenza nel raccoglimento, pregando, insegnando, contemplando la natura circostante in un monastero vicino al lago di Van, oggi appartenente alla Turchia.</p>
<p class="Normal para-style-override-4">L’opera più famosa di Gregorio, poeta mistico, compositore e letterato, è il Libro delle Lamentazioni, composto in forma di invocazioni, soliloqui, colloqui con Dio che evocano, raccontano, piangono il dramma del cammino spirituale, dell’essere protesi verso ciò che non è di questo mondo. Gregorio considerava che la cosa migliore da presentare a Dio sono i “gemiti del cuore” e desiderava che i suoi scritti servissero da faro e pilastro affinché gli uomini parlassero con Dio nelle più svariate circostanze.</p>
<p class="Normal para-style-override-4">Durante il viaggio apostolico in Armenia nel giugno 2016, Papa Francesco ha detto di lui: «È difficile trovare qualcuno pari a lui nello scandagliare le abissali miserie che si possono annidare nel cuore dell’uomo. Egli, però, ha sempre posto in dialogo le miserie umane e la misericordia di Dio, elevando un’accorata supplica fatta di lacrime e fiducia al Signore, “datore dei doni, bontà per natura, voce di consolazione, notizia di conforto, slancio di gioia, tenerezza impareggiabile, misericordia traboccante” (Libro delle lamentazioni, 3,1). Gregorio di Narek è un maestro di vita, perché ci insegna che è anzitutto importante riconoscerci bisognosi di misericordia e poi, di fronte alle miserie e alle ferite che percepiamo, non chiuderci in noi stessi, ma aprirci con sincerità e fiducia al Signore». Papa Francesco l’ha inoltre definito «Dottore della pace» perché si è identificato con i deboli e i peccatori di ogni tempo e luogo, per intercedere a favore di tutti: si è fatto «l’offri preghiera di tutto il mondo» (ibid., 28,2), si è fatto grido accorato che implora misericordia per tutti, anche per i propri nemici: «Non sterminare coloro che mi mordono: trasformali! Estirpa la viziosa condotta terrena e radica quella buona in me e in loro» (ibid. 83,1-2).</p>
<p class="Normal para-style-override-4"><br/></p>
<p class="Normal para-style-override-4"><a href="../Text/0227.xhtml" style="font-family: Palatino, sans-serif; font-size: 0.79em; line-height: 1.2;">ritorno alle letture del giorno</a><br/></p>
</body>
</html>