<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pane Quotidiano</title>
  <link href="../Styles/template.css" rel="stylesheet" type="text/css"/>
</head>

<body>
  <p class="No-Paragraph-Style para-style-override-3"><span class="SALMI char-style-override-5">INTRODUZIONE ALLA PAROLA</span></p>

  <div>
    &nbsp;                                                                <br/>
  </div>

  <p class="No-Paragraph-Style para-style-override-3"><span class="char-style-override-6">Il Pane della quotidiana ruminazione&nbsp;</span></p>

  <div>
    &nbsp;                                                                <br/>
  </div>
<p class="No-Paragraph-Style para-style-override-2"><span class="char-style-override-7"> Nutrirsi per nutrire. Nutrirsi del pane quotidiano della parola di Dio per nutrire quotidianamente i suoi figli della Comunità Papa Giovanni XXIII, e non solo. Tra le tante perle che solo un prete povero e un vero pastore come don Oreste ci poteva lasciare in eredità, c’è Pane Quotidiano. Questo libretto, semplice e gradevole nel formato, ma sostanzioso e fragrante come il buon pane appena sfornato, continua a sfamare ogni giorno, dal novembre-dicembre 2001, la bellezza di 40 mila lettrici e lettori in ogni parte del mondo. Alla base c’è una passione ardente e una felice intuizione. Il Don aveva il cuore bruciato dall’amore per Gesù e per i poveri. Cosa poteva inventarsi per fare quotidianamente la comunione con Gesù ed entrare in comunione con la sterminata famiglia della sua associazione? Ecco il lampo: un piccolo libretto tascabile con i brani biblici della santa Messa quotidiana, spezzettati e “serviti” con commenti coinvolgenti, punteggiati con annotazioni mai banali ma sempre appetibili, con passaggi anche urticanti ma capaci di scuotere senza ferire e di ristorare i cuori affaticati e oppressi senza anestetizzarli. Ci voleva uno strumento agile e invitante, né più né meno come Pane Quotidiano.&nbsp;Ma qui dobbiamo ricordare come faceva il Don a sfornare puntualmente la razione quotidiana del pane della Parola. Salendo tre gradini, che corrispondono a tre verbi quanto mai concreti.&nbsp;Il primo è accogliere la parola di Dio. Accogliere è più che ascoltare o leggere, e studiare o capire soltanto. Per “accogliere” la Parola, il Don si serviva delle due “ali” che permettono al nostro cuore di innalzarsi verso Dio per comprendere i suoi messaggi e “comunicare” veramente con lui. Prima di tutto l’ala dell’intelligenza. Don Oreste consultava buoni commentari, come, ad esempio, il Grande Commentario Biblico, o utilizzava strumenti come la Chiave biblica, la Sinossi dei vangeli, le Concordanze del Nuovo Testamento, e altri sussidi ancora. E proprio per non complicare cose semplici, ma anche per non semplificare questioni ardite e complesse, studiava a fondo le sacre Scritture, come avrebbe voluto fare la piccola santa Teresa di Gesù Bambino, la quale, ormai prossima a morire, confidava alle sorelle: «Se fossi diventata prete (allora solo i futuri preti potevano imparare le lingue bibliche!) avrei studiato a fondo l’ebraico e il greco per conoscere la parola di Dio così come lui stesso si è degnato di ispirarla». Dunque, intelligenza, ragione, studio attento e intenso. Ma Don Oreste non si perdeva nei labirinti del razionalismo ipercritico. Non pretendeva di comprendere la sacra Scrittura con i soli strumenti dell’analisi filologica o della critica letteraria e storica. Volere fare così, sarebbe come pretendere di scoprire cos’è l’Eucaristia, basandosi su una analisi chimica dell’ostia consacrata! Dunque lo studio può servire, ma non può bastare. Occorre attivare anche l’ala della fede per interpretare la parola di Dio secondo lo stesso Spirito Santo che l’ha ispirata. Per questo è indispensabile la preghiera.&nbsp;Qui si sale il secondo gradino: è il verbo meditare. La domanda fondamentale da porsi in questo passaggio è: cosa dice il Signore a me attraverso questa parola? Più che “scrutare” la Scrittura, si tratta di lasciarsi scrutare dalla Scrittura. Non si può ridurre la Parola di Dio ad un argomento di cui discutere, ad un testo a cui fare domande. Non sono tanto io che mi metto a interrogare la Parola; è piuttosto la Parola che interroga me. Non si può limitare la parola di Dio a qualcosa d’impersonale, di oggettivo, di “general-generico”. Quando tu leggi la parola di Dio, bisogna che ricordi di dirti senza stancarti: è a me che si rivolge, e di me che si tratta. Se sto meditando il brano della chiamata dei primi discepoli, io non posso non domandarmi se mi sento e mi comporto da discepolo del Signore, se ho impostato correttamente o sto impostando la mia vita sulla risposta alla sua chiamata. Se sto meditando il brano delle tre tentazioni di Gesù, non posso non domandarmi: come reagisco io alla tentazione dell’avere, del piacere, del potere. Se sto meditando sulla parabola del buon samaritano, non posso non domandarmi cosa significhi per me la parola di Gesù: «Va’ e anche tu fa’ lo stesso». Dopo che Dio ha parlato a me, dopo che mi sono specchiato nella sua parola, che cosa ho da dire io a lui? Qui dalla meditazione sgorga il fiotto della preghiera. Dopo aver «letto» i sentimenti del cuore di Dio nella sua Parola, ora tocca a me aprire il mio cuore di figlio a Dio Abbà-Papà, facendomi soccorrere dallo Spirito del Figlio che grida in me Abbà. Sarà importante chiedere una mano anche a Maria, la Mamma nostra, e ai santi che sentiamo particolarmente amici.Infine il terzo gradino: vivere la Parola. Ma come? Facciamoci aiutare direttamente dal Don: «Ogni volta che vi trovate di fronte a un problema, subito chiedetevi cosa ne pensa il Signore. Ricorrete al vangelo, vedrete che meraviglie! La vostra vita si semplificherà: diventerà serena, gioiosa, e soprattutto entrerete nel gusto di vivere in Dio». Si verifica così, in andata e ritorno, il moto pendolare: dalla vita alla Parola; dalla Parola alla vita.&nbsp;Lasciamoci ora sferzare da uno dei padri dell’ateismo moderno, il quale pungolava i cristiani con amaro sarcasmo: «Se la buona novella della vostra Bibbia fosse anche scritta sulla vostra faccia, voi non avreste bisogno di insistere così ostinatamente perché si creda nell’autorità di questo libro: le vostre azioni dovrebbero rendere quasi superflua la Bibbia, perché voi stessi dovreste continuamente costituire la Bibbia nuova» (Nietzsche).&nbsp;A don Oreste la Bibbia gliela si leggeva in faccia. E a noi?</span></p>

  <div>
    &nbsp;                                                                <br/>
  </div>

  <p class="No-Paragraph-Style para-style-override-2" style="text-align: right;"><span class="char-style-override-9F"></span><span class="char-style-override-9">MONS. FRANCESCO LAMBIASI</span></p>

  <p class="No-Paragraph-Style para-style-override-2" style="text-align: right;"><span class="char-style-override-10">Vescovo di Rimini</span></p>
</body>
</html>